<html>
<div class="i"> Adhipati</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Adhipati</div>
<div class="q" id="p_38P2_3162"> <div class="divNumber">342.</div> <div class="p">
<span class="pN">3162</span>Ajjhattiko dhammo ajjhattikassa dhammassa adhipatipaccayena paccayo. <span class="bold">Ārammaṇādhipati</span>—  cittaṃ garuṃ katvā cittaṃ uppajjati. (1) </div>
</div>
<div class="q" id="p_38P2_3163"> <div class="p">
<span class="pN">3163</span>Ajjhattiko dhammo bāhirassa dhammassa adhipatipaccayena paccayo—  ārammaṇādhipati, sahajātādhipati. <span class="bold">Ārammaṇādhipati</span>—  cittaṃ garuṃ katvā bāhirā khandhā uppajjanti. <span class="bold">Sahajātādhipati</span>—  cittādhipati sampayuttakānaṃ khandhānaṃ cittasamuṭṭhānānañca rūpānaṃ adhipatipaccayena paccayo. (Mūlaṃ.) <span class="bold">Ārammaṇādhipati</span>—  ajjhattikaṃ cittaṃ garuṃ katvā cittañca sampayuttakā ca khandhā uppajjanti. (3) </div>
</div>
<div class="q" id="p_38P2_3164"> <div class="p">
<span class="pN">3164</span>Bāhiro dhammo bāhirassa dhammassa adhipatipaccayena paccayo—  ārammaṇādhipati, sahajātādhipati. Ārammaṇādhipati—  dānaṃ datvā…pe…  tīṇi. (Dve adhipatī tiṇṇampi kātabbā.) (3) </div>
</div>
<div class="q" id="p_38P2_3165"> <div class="p">
<span class="pN">3165</span>Ajjhattiko ca bāhiro ca dhammā ajjhattikassa dhammassa adhipatipaccayena paccayo…  tīṇi. (Tiṇṇampi ekāyeva adhipati.) </div>
</div>
</html>
