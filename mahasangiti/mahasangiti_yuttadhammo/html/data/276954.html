<html>
<div class="i">1.1.2.6 Yadanattāsutta</div>
<div class="h">Khandhasaṃyutta</div>
<div class="h">Mūlapaṇṇāsaka</div>
<div class="h">Aniccavagga</div>
<div class="h">Yadanattāsutta</div>
<div class="q" id="p_13S3_108"> <div class="divNumber">17.</div> <div class="p">
<span class="pN">108</span>Sāvatthinidānaṃ. “Rūpaṃ, bhikkhave, anattā. Yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Vedanā anattā…  saññā anattā…  saṅkhārā anattā…  viññāṇaṃ anattā. Yadanattā taṃ ‘netaṃ mama, nesohamasmi, na meso attā’ti evametaṃ yathābhūtaṃ sammappaññāya daṭṭhabbaṃ. Evaṃ passaṃ, bhikkhave…pe…  nāparaṃ itthattāyā’ti pajānātī”ti. </div>
</div>
<div class="CENTER" id="p_13S3_109">
<span class="pN">109</span>Chaṭṭhaṃ.</div>
</html>
