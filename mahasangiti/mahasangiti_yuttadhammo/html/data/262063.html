<html>
<div class="i">1.3.1.1.3 Abyākatapada</div>
<div class="h">Nikkhepavāra</div>
<div class="h">Pucchāvāra</div>
<div class="h">Paccayānuloma</div>
<div class="h">Ekamūlaka</div>
<div class="h">Abyākatapada</div>
<div class="q" id="p_36P1_62"> <div class="divNumber">28.</div> <div class="p">
<span class="pN">62</span>Siyā abyākataṃ dhammaṃ paṭicca abyākato dhammo uppajjeyya hetupaccayā. Siyā abyākataṃ dhammaṃ paṭicca kusalo dhammo uppajjeyya hetupaccayā. Siyā abyākataṃ dhammaṃ paṭicca akusalo dhammo uppajjeyya hetupaccayā. Siyā abyākataṃ dhammaṃ paṭicca kusalo ca abyākato ca dhammā uppajjeyyuṃ hetupaccayā. Siyā abyākataṃ dhammaṃ paṭicca akusalo ca abyākato ca dhammā uppajjeyyuṃ hetupaccayā. Siyā abyākataṃ dhammaṃ paṭicca kusalo ca akusalo ca dhammā uppajjeyyuṃ hetupaccayā. Siyā abyākataṃ dhammaṃ paṭicca kusalo ca akusalo ca abyākato ca dhammā uppajjeyyuṃ hetupaccayā. </div>
</div>
</html>
