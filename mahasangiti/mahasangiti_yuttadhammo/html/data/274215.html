<html>
<div class="i">4.1.7 Rūpasañcetanāsutta</div>
<div class="h">Okkantasaṃyutta</div>
<div class="h">Cakkhuvagga</div>
<div class="h">Rūpasañcetanāsutta</div>
<div class="q" id="p_13S3_1055"> <div class="divNumber">308.</div> <div class="p">
<span class="pN">1055</span>Sāvatthinidānaṃ. “Rūpasañcetanā, bhikkhave, aniccā vipariṇāmī aññathābhāvī; saddasañcetanā…  gandhasañcetanā…  rasasañcetanā…  phoṭṭhabbasañcetanā…  dhammasañcetanā aniccā vipariṇāmī aññathābhāvī. Yo, bhikkhave, ime dhamme evaṃ saddahati adhimuccati, ayaṃ vuccati ‘saddhānusārī…pe…  sambodhiparāyano’”ti. </div>
</div>
<div class="CENTER" id="p_13S3_1056">
<span class="pN">1056</span>Sattamaṃ.</div>
</html>
