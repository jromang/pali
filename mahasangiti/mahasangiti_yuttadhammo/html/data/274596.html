<html>
<div class="i">1.14.5 Anusayasutta</div>
<div class="h">Maggasaṃyutta</div>
<div class="h">Oghavagga</div>
<div class="h">Anusayasutta</div>
<div class="q" id="p_14S5_343"> <div class="divNumber">176.</div> <div class="p">
<span class="pN">343</span>“Sattime, bhikkhave, anusayā. Katame satta? Kāmarāgānusayo, paṭighānusayo, diṭṭhānusayo, vicikicchānusayo, mānānusayo, bhavarāgānusayo, avijjānusayo—  ime kho, bhikkhave, sattānusayā. Imesaṃ kho, bhikkhave, sattannaṃ anusayānaṃ abhiññāya pariññāya parikkhayāya pahānāya…pe…  ayaṃ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_344">
<span class="pN">344</span>Pañcamaṃ.</div>
</html>
