<html>
<div class="i">12.2.9 Saṅkāsanasutta</div>
<div class="h">Saccasaṃyutta</div>
<div class="h">Dhammacakkappavattanavagga</div>
<div class="h">Saṅkāsanasutta</div>
<div class="q" id="p_14S5_2255"> <div class="divNumber">1089.</div> <div class="p">
<span class="pN">2255</span>“‘Idaṃ dukkhaṃ ariyasaccan’ti, bhikkhave, mayā paññattaṃ. Tattha aparimāṇā vaṇṇā aparimāṇā byañjanā aparimāṇā saṅkāsanā—  ‘itipidaṃ dukkhaṃ ariyasaccan’ti; idaṃ dukkhasamudayaṃ…pe…  idaṃ dukkhanirodhaṃ…pe…  ‘idaṃ dukkhanirodhagāminī paṭipadā ariyasaccan’ti, bhikkhave, mayā paññattaṃ. Tattha aparimāṇā vaṇṇā aparimāṇā byañjanā aparimāṇā saṅkāsanā—  ‘itipidaṃ dukkhanirodhagāminī paṭipadā ariyasaccan’ti. </div>
</div>
<div class="q" id="p_14S5_2256"> <div class="p">
<span class="pN">2256</span>Tasmātiha, bhikkhave, ‘idaṃ dukkhan’ti yogo karaṇīyo…pe…  ‘ayaṃ dukkhanirodhagāminī paṭipadā’ti yogo karaṇīyo”ti. </div>
</div>
<div class="CENTER" id="p_14S5_2257">
<span class="pN">2257</span>Navamaṃ.</div>
</html>
