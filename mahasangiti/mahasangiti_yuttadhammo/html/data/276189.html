<html>
<div class="i">2.7.2 Dhammānupassīsutta</div>
<div class="h">Dutiyapaṇṇāsaka</div>
<div class="h">Sāmaññavagga</div>
<div class="h">Dhammānupassīsutta</div>
<div class="q" id="p_16A6_768"> <div class="divNumber">118.</div> <div class="p">
<span class="pN">768</span>“Cha, bhikkhave, dhamme appahāya abhabbo ajjhattaṃ kāye…pe…  bahiddhā kāye…pe…  ajjhattabahiddhā kāye…pe…  ajjhattaṃ vedanāsu…pe…  bahiddhā vedanāsu…pe…  ajjhattabahiddhā vedanāsu…pe…  ajjhattaṃ citte…pe…  bahiddhā citte…pe…  ajjhattabahiddhā citte…pe…  ajjhattaṃ dhammesu…pe…  bahiddhā dhammesu…pe…  ajjhattabahiddhā dhammesu dhammānupassī viharituṃ. Katame cha? Kammārāmataṃ, bhassārāmataṃ, niddārāmataṃ, saṅgaṇikārāmataṃ, indriyesu aguttadvārataṃ, bhojane amattaññutaṃ. Ime kho, bhikkhave, cha dhamme pahāya bhabbo ajjhattabahiddhā dhammesu dhammānupassī viharitun”ti. </div>
</div>
<div class="CENTER" id="p_16A6_769">
<span class="pN">769</span>Dutiyaṃ.</div>
</html>
