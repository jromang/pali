<html>
<div class="i"> Hetu</div>
<div class="h">Āsavagocchaka</div>
<div class="h">Sāsavaduka</div>
<div class="h">Paṭiccādivāra</div>
<div class="h">Hetu</div>
<div class="q" id="p_38P2_1088"> <div class="divNumber">47.</div> <div class="p">
<span class="pN">1088</span>Sāsavaṃ dhammaṃ paṭicca sāsavo dhammo uppajjati hetupaccayā—  sāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe…  paṭisandhikkhaṇe…pe…  khandhe paṭicca vatthu, vatthuṃ paṭicca khandhā, ekaṃ mahābhūtaṃ…pe…  mahābhūte paṭicca cittasamuṭṭhānaṃ rūpaṃ kaṭattārūpaṃ upādārūpaṃ. (1) </div>
</div>
<div class="q" id="p_38P2_1089"> <div class="p">
<span class="pN">1089</span>Anāsavaṃ dhammaṃ paṭicca anāsavo dhammo uppajjati hetupaccayā—  anāsavaṃ ekaṃ khandhaṃ paṭicca tayo khandhā…pe…  dve khandhe…pe… . (1) </div>
</div>
<div class="q" id="p_38P2_1090"> <div class="p">
<span class="pN">1090</span>Anāsavaṃ dhammaṃ paṭicca sāsavo dhammo uppajjati hetupaccayā—  anāsave khandhe paṭicca cittasamuṭṭhānaṃ rūpaṃ. (2) </div>
</div>
<div class="q" id="p_38P2_1091"> <div class="p">
<span class="pN">1091</span>Anāsavaṃ dhammaṃ paṭicca sāsavo ca anāsavo ca dhammā uppajjanti hetupaccayā—  anāsavaṃ ekaṃ khandhaṃ paṭicca tayo khandhā cittasamuṭṭhānañca rūpaṃ…pe…  dve khandhe…pe… . (3) </div>
</div>
<div class="q" id="p_38P2_1092"> <div class="p">
<span class="pN">1092</span>Sāsavañca anāsavañca dhammaṃ paṭicca sāsavo dhammo uppajjati hetupaccayā—  anāsave khandhe ca mahābhūte ca paṭicca cittasamuṭṭhānaṃ rūpaṃ. (1) </div>
</div>
<div class="q" id="p_38P2_1093"> <div class="p">
<span class="pN">1093</span>(Yathā cūḷantaraduke lokiyadukaṃ, evaṃ kātabbaṃ, ninnānākaraṇaṃ.) </div>
</div>
<div class="CENTER" id="p_38P2_1094">
<span class="pN">1094</span>Sāsavadukaṃ niṭṭhitaṃ.</div>
</html>
