<html>
<div class="i">10.2 Natthikavāda</div> <div class="h">Pāyāsisutta</div>
<div class="h">Natthikavāda</div>
<div class="q" id="p_7D_1095"> <div class="divNumber">410.</div> <div class="p">
<span class="pN">1095</span>Ekamantaṃ nisinno kho pāyāsi rājañño āyasmantaṃ kumārakassapaṃ etadavoca—  “ahañhi, bho kassapa, evaṃvādī evaṃdiṭṭhī—  ‘itipi natthi paro loko, natthi sattā opapātikā, natthi sukatadukkaṭānaṃ kammānaṃ phalaṃ vipāko’”ti. “Nāhaṃ, rājañña, evaṃvādiṃ evaṃdiṭṭhiṃ addasaṃ vā assosiṃ vā. Kathañhi nāma evaṃ vadeyya—  ‘itipi natthi paro loko, natthi sattā opapātikā, natthi sukatadukkaṭānaṃ kammānaṃ phalaṃ vipāko’ti? </div>
</div>
</html>
