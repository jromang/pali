<html>
<div class="i"> Nahetu</div>
<div class="h">Kusalattika</div>
<div class="h">Sampayuttavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_36P1_823"> <div class="divNumber">260.</div> <div class="p">
<span class="pN">823</span>Akusalaṃ dhammaṃ sampayutto akusalo dhammo uppajjati nahetupaccayā—  vicikicchāsahagate uddhaccasahagate khandhe sampayutto vicikicchāsahagato uddhaccasahagato moho. (1) </div>
</div>
<div class="q" id="p_36P1_824"> <div class="divNumber">261.</div> <div class="p">
<span class="pN">824</span>Abyākataṃ dhammaṃ sampayutto abyākato dhammo uppajjati nahetupaccayā—  ahetukaṃ vipākābyākataṃ kiriyābyākataṃ ekaṃ khandhaṃ sampayuttā tayo khandhā, tayo khandhe sampayutto eko khandho, dve khandhe sampayuttā dve khandhā; ahetukapaṭisandhikkhaṇe vipākābyākataṃ ekaṃ khandhaṃ sampayuttā tayo khandhā, tayo khandhe sampayutto eko khandho, dve khandhe sampayuttā dve khandhā. (Saṃkhittaṃ.) (1) </div>
</div>
</html>
