<html>
<div class="i"> Nahetu</div>
<div class="h">Mahantaraduka</div>
<div class="h">Upādāduka</div>
<div class="h">Paṭiccavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_3256"> <div class="divNumber">375.</div> <div class="p">
<span class="pN">3256</span>Upādā dhammaṃ paṭicca noupādā dhammo uppajjati nahetupaccayā—  ahetukapaṭisandhikkhaṇe vatthuṃ paṭicca noupādā khandhā. (1) </div>
</div>
<div class="q" id="p_38P2_3257"> <div class="p">
<span class="pN">3257</span>Noupādā dhammaṃ paṭicca noupādā dhammo uppajjati nahetupaccayā—  ahetukaṃ noupādā ekaṃ khandhaṃ paṭicca tayo khandhā noupādā ca cittasamuṭṭhānaṃ rūpaṃ…pe…  dve khandhe…pe…  ahetukapaṭisandhikkhaṇe…pe…  ekaṃ mahābhūtaṃ…pe…  asaññasattānaṃ ekaṃ mahābhūtaṃ paṭicca tayo mahābhūtā…pe…  dve mahābhūte paṭicca dve mahābhūtā, vicikicchāsahagate uddhaccasahagate khandhe paṭicca vicikicchāsahagato uddhaccasahagato moho. (1) </div>
</div>
<div class="q" id="p_38P2_3258"> <div class="p">
<span class="pN">3258</span>Noupādā dhammaṃ paṭicca upādā dhammo uppajjati nahetupaccayā—  ahetuke noupādā khandhe paṭicca upādā cittasamuṭṭhānaṃ rūpaṃ; ahetukapaṭisandhikkhaṇe…pe…  mahābhūte paṭicca upādā cittasamuṭṭhānaṃ rūpaṃ kaṭattārūpaṃ upādārūpaṃ…pe… . (Yāva asaññasattā.) (2) </div>
</div>
<div class="q" id="p_38P2_3259"> <div class="p">
<span class="pN">3259</span>Noupādā dhammaṃ paṭicca upādā ca noupādā ca dhammā uppajjanti nahetupaccayā—  ahetukaṃ noupādā ekaṃ khandhaṃ paṭicca tayo khandhā upādā ca noupādā ca cittasamuṭṭhānaṃ rūpaṃ…pe…  dve khandhe…pe…  ahetukapaṭisandhikkhaṇe…pe… . (3) </div>
</div>
<div class="q" id="p_38P2_3260"> <div class="p">
<span class="pN">3260</span>Upādā ca noupādā ca dhammaṃ paṭicca noupādā dhammo uppajjati nahetupaccayā—  ahetukapaṭisandhikkhaṇe noupādā ekaṃ khandhañca vatthuñca paṭicca tayo khandhā…pe…  dve khandhe ca…pe… . (1) </div>
</div>
</html>
