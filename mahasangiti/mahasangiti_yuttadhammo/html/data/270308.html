<html>
<div class="i">4.3.4 Gandhajātikathā</div>
<div class="h">Niggahapaṇṇāsaka</div>
<div class="h">Aṭṭhārasamavagga</div>
<div class="h">Gandhajātikathā</div>
<div class="q" id="p_32Kv_2527"> <div class="divNumber">809.</div> <div class="p">
<span class="pN">2527</span>๐ Buddhassa bhagavato uccārapassāvo ativiya aññe gandhajāte adhiggaṇhātīti? Āmantā. Bhagavā gandhabhojīti? Na hevaṃ vattabbe…pe…  nanu bhagavā odanakummāsaṃ bhuñjatīti? Āmantā. Hañci bhagavā odanakummāsaṃ bhuñjati, no ca vata re vattabbe—  “buddhassa bhagavato uccārapassāvo ativiya aññe gandhajāte adhiggaṇhātī”ti. </div>
</div>
<div class="q" id="p_32Kv_2528"> <div class="p">
<span class="pN">2528</span>๐ Buddhassa bhagavato uccārapassāvo ativiya aññe gandhajāte adhiggaṇhātīti? Āmantā. Atthi keci buddhassa bhagavato uccārapassāvaṃ nhāyanti vilimpanti ucchādenti peḷāya paṭisāmenti karaṇḍāya nikkhipanti āpaṇe pasārenti, tena ca gandhena gandhakaraṇīyaṃ karontīti? Na hevaṃ vattabbe…pe… . </div>
</div>
<div class="CENTER" id="p_32Kv_2529">
<span class="pN">2529</span>Gandhajātikathā niṭṭhitā.</div>
</html>
