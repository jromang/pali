<html>
<div class="i">1.4.8 Dutiyabrahmaññasutta</div>
<div class="h">Maggasaṃyutta</div>
<div class="h">Paṭipattivagga</div>
<div class="h">Dutiyabrahmaññasutta</div>
<div class="q" id="p_14S5_137"> <div class="divNumber">38.</div> <div class="p">
<span class="pN">137</span>Sāvatthinidānaṃ. “Brahmaññañca vo, bhikkhave, desessāmi, brahmaññatthañca. Taṃ suṇātha. Katamañca, bhikkhave, brahmaññaṃ? Ayameva ariyo aṭṭhaṅgiko maggo, seyyathidaṃ—  sammādiṭṭhi…pe…  sammāsamādhi. Idaṃ vuccati, bhikkhave, brahmaññaṃ. Katamo ca, bhikkhave, brahmaññattho? Yo kho, bhikkhave, rāgakkhayo dosakkhayo mohakkhayo—  ayaṃ vuccati, bhikkhave, brahmaññattho”ti. </div>
</div>
<div class="CENTER" id="p_14S5_138">
<span class="pN">138</span>Aṭṭhamaṃ.</div>
</html>
