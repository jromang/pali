<html>
<div class="i">1.3.3 Paṭhamapaṭipadāsutta</div>
<div class="h">Maggasaṃyutta</div>
<div class="h">Micchattavagga</div>
<div class="h">Paṭhamapaṭipadāsutta</div>
<div class="q" id="p_14S5_92"> <div class="divNumber">23.</div> <div class="p">
<span class="pN">92</span>Sāvatthinidānaṃ. “Micchāpaṭipadañca vo, bhikkhave, desessāmi, sammāpaṭipadañca. Taṃ suṇātha. Katamā ca, bhikkhave, micchāpaṭipadā? Seyyathidaṃ—  micchādiṭṭhi…pe…  micchāsamādhi. Ayaṃ vuccati, bhikkhave, micchāpaṭipadā. Katamā ca, bhikkhave, sammāpaṭipadā? Seyyathidaṃ—  sammādiṭṭhi…pe…  sammāsamādhi. Ayaṃ vuccati, bhikkhave, sammāpaṭipadā”ti. </div>
</div>
<div class="CENTER" id="p_14S5_93">
<span class="pN">93</span>Tatiyaṃ.</div>
</html>
