<html>
<div class="i"> Vippayutta</div>
<div class="h">Micchattaniyatattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_37P1_2393"> <div class="divNumber">55.</div> <div class="p">
<span class="pN">2393</span>Micchattaniyato dhammo aniyatassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  micchattaniyatā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  micchattaniyatā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_2394"> <div class="p">
<span class="pN">2394</span>Sammattaniyato dhammo aniyatassa dhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  sammattaniyatā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  sammattaniyatā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_2395"> <div class="p">
<span class="pN">2395</span>Aniyato dhammo aniyatassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. <span class="bold">Sahajātā</span>—  aniyatā khandhā cittasamuṭṭhānānaṃ rūpānaṃ vippayuttapaccayena paccayo. Paṭisandhikkhaṇe…pe…  khandhā vatthussa vippayuttapaccayena paccayo. Vatthu khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…  vatthu aniyatānaṃ khandhānaṃ vippayuttapaccayena paccayo. <span class="bold">Pacchājātā</span>—  aniyatā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_37P1_2396"> <div class="p">
<span class="pN">2396</span>Aniyato dhammo micchattaniyatassa dhammassa vippayuttapaccayena paccayo. <span class="bold">Purejātaṃ</span>—  vatthu micchattaniyatānaṃ khandhānaṃ vippayuttapaccayena paccayo. (2) </div>
</div>
<div class="q" id="p_37P1_2397"> <div class="p">
<span class="pN">2397</span>Aniyato dhammo sammattaniyatassa dhammassa vippayuttapaccayena paccayo. <span class="bold">Purejātaṃ</span>—  vatthu sammattaniyatānaṃ khandhānaṃ vippayuttapaccayena paccayo. (3) </div>
</div>
</html>
