<html>
<div class="i"> Vippayutta</div>
<div class="h">Mahantaraduka</div>
<div class="h">Cittasaṃsaṭṭhasamuṭṭhānaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_38P2_3066"> <div class="divNumber">306.</div> <div class="p">
<span class="pN">3066</span>Cittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) (1) </div>
</div>
<div class="q" id="p_38P2_3067"> <div class="p">
<span class="pN">3067</span>Nocittasaṃsaṭṭhasamuṭṭhāno dhammo nocittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, purejātaṃ, pacchājātaṃ. (Saṃkhittaṃ.) (1) </div>
</div>
<div class="q" id="p_38P2_3068"> <div class="p">
<span class="pN">3068</span>Nocittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu cittasaṃsaṭṭhasamuṭṭhānānaṃ khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇasahagatānaṃ khandhānaṃ vippayuttapaccayena paccayo…pe…  kāyāyatanaṃ…pe…  vatthu cittasaṃsaṭṭhasamuṭṭhānānaṃ khandhānaṃ vippayuttapaccayena paccayo. (2) </div>
</div>
<div class="q" id="p_38P2_3069"> <div class="p">
<span class="pN">3069</span>Nocittasaṃsaṭṭhasamuṭṭhāno dhammo cittasaṃsaṭṭhasamuṭṭhānassa ca nocittasaṃsaṭṭhasamuṭṭhānassa ca dhammassa vippayuttapaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu cittassa sampayuttakānañca khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa sampayuttakānañca khandhānaṃ vippayuttapaccayena paccayo…pe…  kāyāyatanaṃ…pe…  vatthu cittassa sampayuttakānañca khandhānaṃ vippayuttapaccayena paccayo. (3) </div>
</div>
<div class="q" id="p_38P2_3070"> <div class="p">
<span class="pN">3070</span>Cittasaṃsaṭṭhasamuṭṭhāno ca nocittasaṃsaṭṭhasamuṭṭhāno ca dhammā nocittasaṃsaṭṭhasamuṭṭhānassa dhammassa vippayuttapaccayena paccayo—  sahajātaṃ, pacchājātaṃ. (Saṃkhittaṃ.) </div>
</div>
</html>
