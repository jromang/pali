<html>
<div class="i">10.1 </div>
<div class="h">Dutiyapamādādivagga</div>
<div class="h"></div>
<div class="q" id="p_15A1_206"> <div class="divNumber">98.</div> <div class="p">
<span class="pN">206</span>“Ajjhattikaṃ, bhikkhave, aṅganti karitvā nāññaṃ ekaṅgampi samanupassāmi yaṃ evaṃ mahato anatthāya saṃvattati yathayidaṃ, bhikkhave, pamādo. Pamādo, bhikkhave, mahato anatthāya saṃvattatī”ti. </div>
</div>
<div class="CENTER" id="p_15A1_207">
<span class="pN">207</span>Paṭhamaṃ.</div>
</html>
