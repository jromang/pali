<html>
<div class="i">1.7.2.8 Dutiyabāhuppacālakasikkhāpada</div>
<div class="h">
Mahāvibhaṅga
</div>
<div class="h">
Sekhiyakaṇḍa
</div>
<div class="h">
Ujjagghikavagga
</div>
<div class="h">
Dutiyabāhuppacālakasikkhāpada
</div>
<div class="q" id="p_2V_1770">
<div class="divNumber">
593.
</div>
<div class="p">
<span class="pN">1770</span>Tena samayena buddho bhagavā sāvatthiyaṃ viharati jetavane anāthapiṇḍikassa ārāme. Tena kho pana samayena chabbaggiyā bhikkhū bāhuppacālakaṃ antaraghare nisīdanti bāhuṃ olambentā…pe… .
</div>
</div>
<div class="q" id="p_2V_1771">
<div class="p">
<span class="pN">1771</span><span class="bold">“Na bāhuppacālakaṃ antaraghare nisīdissāmīti sikkhā karaṇīyā”</span>ti. (<span class="italic">18</span>:<span class="bold">163</span>)
</div>
</div>
<div class="q" id="p_2V_1772">
<div class="p">
<span class="pN">1772</span>Na bāhuppacālakaṃ antaraghare nisīditabbaṃ. Bāhuṃ paggahetvā nisīditabbaṃ. Yo anādariyaṃ paṭicca bāhuppacālakaṃ antaraghare nisīdati bāhuṃ olambento, āpatti dukkaṭassa.
</div>
</div>
<div class="q" id="p_2V_1773">
<div class="p">
<span class="pN">1773</span>Anāpatti—  asañcicca, assatiyā, ajānantassa, gilānassa, vāsūpagatassa, āpadāsu, ummattakassa, ādikammikassāti.
</div>
</div>
<div class="CENTER" id="p_2V_1774">
<span class="pN">1774</span>Aṭṭhamasikkhāpadaṃ niṭṭhitaṃ.
</div>
</html>
