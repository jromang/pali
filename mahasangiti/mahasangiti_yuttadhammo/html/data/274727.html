<html>
<div class="i">3.4.9 Bhāvanāsutta</div>
<div class="h">Satipaṭṭhānasaṃyutta</div>
<div class="h">Ananussutavagga</div>
<div class="h">Bhāvanāsutta</div>
<div class="q" id="p_14S5_930"> <div class="divNumber">405.</div> <div class="p">
<span class="pN">930</span>“Catunnaṃ, bhikkhave, satipaṭṭhānānaṃ bhāvanaṃ desessāmi. Taṃ suṇātha. Katamā, bhikkhave, catunnaṃ satipaṭṭhānānaṃ bhāvanā? Idha, bhikkhave, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṃ; vedanāsu…pe…  citte…pe…  dhammesu dhammānupassī viharati ātāpī sampajāno satimā, vineyya loke abhijjhādomanassaṃ. Ayaṃ kho, bhikkhave, catunnaṃ satipaṭṭhānānaṃ bhāvanā”ti. </div>
</div>
<div class="CENTER" id="p_14S5_931">
<span class="pN">931</span>Navamaṃ.</div>
</html>
