<html>
<div class="i"> Vippayutta</div>
<div class="h">Vipākattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Vippayutta</div>
<div class="q" id="p_36P1_2382"> <div class="divNumber">115.</div> <div class="p">
<span class="pN">2382</span>Vipāko dhammo nevavipākanavipākadhammadhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  vipākā khandhā cittasamuṭṭhānānaṃ rūpānaṃ vippayuttapaccayena paccayo; paṭisandhikkhaṇe vipākā khandhā kaṭattārūpānaṃ vippayuttapaccayena paccayo; khandhā vatthussa vippayuttapaccayena paccayo. <span class="bold">Pacchājātā</span>—  vipākā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2383"> <div class="p">
<span class="pN">2383</span>Vipākadhammadhammo nevavipākanavipākadhammadhammassa vippayuttapaccayena paccayo—  sahajātaṃ, pacchājātaṃ. <span class="bold">Sahajātā</span>—  vipākadhammadhammā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Pacchājātā</span>—  vipākadhammadhammā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2384"> <div class="p">
<span class="pN">2384</span>Nevavipākanavipākadhammadhammo nevavipākanavipākadhammadhammassa vippayuttapaccayena paccayo—  sahajātaṃ, purejātaṃ, pacchājātaṃ. <span class="bold">Sahajātā</span>—  nevavipākanavipākadhammadhammā khandhā cittasamuṭṭhānānaṃ rūpānaṃ vippayuttapaccayena paccayo. <span class="bold">Purejātaṃ</span>—  vatthu nevavipākanavipākadhammadhammānaṃ khandhānaṃ vippayuttapaccayena paccayo. <span class="bold">Pacchājātā</span>—  nevavipākanavipākadhammadhammā khandhā purejātassa imassa kāyassa vippayuttapaccayena paccayo. (1) </div>
</div>
<div class="q" id="p_36P1_2385"> <div class="p">
<span class="pN">2385</span>Nevavipākanavipākadhammadhammo vipākassa dhammassa vippayuttapaccayena paccayo—  sahajātaṃ, purejātaṃ. <span class="bold">Sahajātaṃ</span>—  paṭisandhikkhaṇe vatthu vipākānaṃ khandhānaṃ vippayuttapaccayena paccayo. <span class="bold">Purejātaṃ</span>—  cakkhāyatanaṃ cakkhuviññāṇassa…pe…  kāyāyatanaṃ kāyaviññāṇassa…pe…  vatthu vipākānaṃ khandhānaṃ vippayuttapaccayena paccayo. (2) </div>
</div>
<div class="q" id="p_36P1_2386"> <div class="p">
<span class="pN">2386</span>Nevavipākanavipākadhammadhammo vipākadhammadhammassa vippayuttapaccayena paccayo. <span class="bold">Purejātaṃ</span>—  vatthu vipākadhammadhammānaṃ khandhānaṃ vippayuttapaccayena paccayo. (3) </div>
</div>
</html>
