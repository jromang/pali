<html>
<div class="i"> Hetu</div>
<div class="h">Mahantaraduka</div>
<div class="h">Ajjhattikaduka</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_38P2_3154"> <div class="divNumber">340.</div> <div class="p">
<span class="pN">3154</span>Bāhiro dhammo bāhirassa dhammassa hetupaccayena paccayo—  bāhirā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo—  paṭisandhikkhaṇe bāhirā hetū sampayuttakānaṃ khandhānaṃ bāhirānañca kaṭattārūpānaṃ hetupaccayena paccayo. (1) </div>
</div>
<div class="q" id="p_38P2_3155"> <div class="p">
<span class="pN">3155</span>Bāhiro dhammo ajjhattikassa dhammassa hetupaccayena paccayo—  bāhirā hetū cittassa hetupaccayena paccayo; paṭisandhikkhaṇe bāhirā hetū cittassa ajjhattikānañca kaṭattārūpānaṃ hetupaccayena paccayo. (2) </div>
</div>
<div class="q" id="p_38P2_3156"> <div class="p">
<span class="pN">3156</span>Bāhiro dhammo ajjhattikassa ca bāhirassa ca dhammassa hetupaccayena paccayo—  bāhirā hetū sampayuttakānaṃ khandhānaṃ cittassa ca cittasamuṭṭhānānañca rūpānaṃ hetupaccayena paccayo; paṭisandhikkhaṇe bāhirā hetū sampayuttakānaṃ khandhānaṃ cittassa ca ajjhattikānañca bāhirānañca kaṭattārūpānaṃ hetupaccayena paccayo. (3) </div>
</div>
</html>
