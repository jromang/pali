<html>
<div class="i"> Nahetu</div>
<div class="h">Nīvaraṇagocchaka</div>
<div class="h">Nīvaraṇasampayuttaduka</div>
<div class="h">Paccayavāra</div>
<div class="h">Paccayapaccanīya</div>
<div class="h">Vibhaṅgavāra</div>
<div class="h">Nahetu</div>
<div class="q" id="p_38P2_2016"> <div class="divNumber">62.</div> <div class="p">
<span class="pN">2016</span>Nīvaraṇasampayuttaṃ dhammaṃ paccayā nīvaraṇasampayutto dhammo uppajjati nahetupaccayā—  vicikicchāsahagate uddhaccasahagate khandhe paccayā avijjānīvaraṇaṃ. (1) </div>
</div>
<div class="q" id="p_38P2_2017"> <div class="p">
<span class="pN">2017</span>Nīvaraṇavippayuttaṃ dhammaṃ paccayā nīvaraṇavippayutto dhammo uppajjati nahetupaccayā—  ahetukaṃ nīvaraṇavippayuttaṃ ekaṃ khandhaṃ paccayā tayo khandhā cittasamuṭṭhānañca rūpaṃ…pe…  (yāva asaññasattā), cakkhāyatanaṃ paccayā cakkhuviññāṇaṃ…pe…  kāyāyatanaṃ paccayā kāyaviññāṇaṃ, vatthuṃ paccayā ahetukā nīvaraṇavippayuttā khandhā. (1) </div>
</div>
<div class="q" id="p_38P2_2018"> <div class="p">
<span class="pN">2018</span>Nīvaraṇavippayuttaṃ dhammaṃ paccayā nīvaraṇasampayutto dhammo uppajjati nahetupaccayā—  vatthuṃ paccayā vicikicchāsahagato uddhaccasahagato moho. (2) </div>
</div>
<div class="q" id="p_38P2_2019"> <div class="p">
<span class="pN">2019</span>Nīvaraṇasampayuttañca nīvaraṇavippayuttañca dhammaṃ paccayā nīvaraṇasampayutto dhammo uppajjati nahetupaccayā—  vicikicchāsahagate uddhaccasahagate khandhe ca vatthuñca paccayā vicikicchāsahagato uddhaccasahagato moho. (Saṃkhittaṃ.) (1) </div>
</div>
</html>
