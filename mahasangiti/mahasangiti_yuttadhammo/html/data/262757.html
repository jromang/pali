<html>
<div class="i"> Hetu</div>
<div class="h">Upādinnattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Hetu</div>
<div class="q" id="p_36P1_2606"> <div class="divNumber">51.</div> <div class="p">
<span class="pN">2606</span>Upādinnupādāniyo dhammo upādinnupādāniyassa dhammassa hetupaccayena paccayo—  upādinnupādāniyā hetū sampayuttakānaṃ khandhānaṃ hetupaccayena paccayo; paṭisandhikkhaṇe upādinnupādāniyā hetū sampayuttakānaṃ khandhānaṃ kaṭattā ca rūpānaṃ hetupaccayena paccayo. (1) </div>
</div>
<div class="q" id="p_36P1_2607"> <div class="p">
<span class="pN">2607</span>Upādinnupādāniyo dhammo anupādinnupādāniyassa dhammassa hetupaccayena paccayo—  upādinnupādāniyā hetū cittasamuṭṭhānānaṃ rūpānaṃ hetupaccayena paccayo. (2) </div>
</div>
<div class="q" id="p_36P1_2608"> <div class="p">
<span class="pN">2608</span>Upādinnupādāniyo dhammo upādinnupādāniyassa ca anupādinnupādāniyassa ca dhammassa hetupaccayena paccayo—  upādinnupādāniyā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3) </div>
</div>
<div class="q" id="p_36P1_2609"> <div class="p">
<span class="pN">2609</span>Anupādinnupādāniyo dhammo anupādinnupādāniyassa dhammassa hetupaccayena paccayo—  anupādinnupādāniyā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (1) </div>
</div>
<div class="q" id="p_36P1_2610"> <div class="p">
<span class="pN">2610</span>Anupādinnaanupādāniyo dhammo anupādinnaanupādāniyassa dhammassa hetupaccayena paccayo—  anupādinnaanupādāniyā hetū sampayuttakānaṃ khandhānaṃ hetupaccayena paccayo. (1) </div>
</div>
<div class="q" id="p_36P1_2611"> <div class="p">
<span class="pN">2611</span>Anupādinnaanupādāniyo dhammo anupādinnupādāniyassa dhammassa hetupaccayena paccayo—  anupādinnaanupādāniyā hetū cittasamuṭṭhānānaṃ rūpānaṃ hetupaccayena paccayo. (2) </div>
</div>
<div class="q" id="p_36P1_2612"> <div class="p">
<span class="pN">2612</span>Anupādinnaanupādāniyo dhammo anupādinnupādāniyassa ca anupādinnaanupādāniyassa ca dhammassa hetupaccayena paccayo—  anupādinnaanupādāniyā hetū sampayuttakānaṃ khandhānaṃ cittasamuṭṭhānānañca rūpānaṃ hetupaccayena paccayo. (3) </div>
</div>
</html>
