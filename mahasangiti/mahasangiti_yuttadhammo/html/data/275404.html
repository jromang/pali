<html>
<div class="i">1.5.1 Sammukhībhāvasutta</div>
<div class="h">Paṭhamapaṇṇāsaka</div>
<div class="h">Cūḷavagga</div>
<div class="h">Sammukhībhāvasutta</div>
<div class="q" id="p_15A3_273"> <div class="divNumber">41.</div> <div class="p">
<span class="pN">273</span>“Tiṇṇaṃ, bhikkhave, sammukhībhāvā saddho kulaputto bahuṃ puññaṃ pasavati. Katamesaṃ tiṇṇaṃ? Saddhāya, bhikkhave, sammukhībhāvā saddho kulaputto bahuṃ puññaṃ pasavati. Deyyadhammassa, bhikkhave, sammukhībhāvā saddho kulaputto bahuṃ puññaṃ pasavati. Dakkhiṇeyyānaṃ, bhikkhave, sammukhībhāvā saddho kulaputto bahuṃ puññaṃ pasavati. Imesaṃ kho, bhikkhave, tiṇṇaṃ sammukhībhāvā saddho kulaputto bahuṃ puññaṃ pasavatī”ti. </div>
</div>
<div class="CENTER" id="p_15A3_274">
<span class="pN">274</span>Paṭhamaṃ.</div>
</html>
