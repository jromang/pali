<html>
<div class="i"> Sampayutta</div>
<div class="h">Kusalattika</div>
<div class="h">Pañhāvāra</div>
<div class="h">Paccayānuloma</div>
<div class="h">Vibhaṅgavāra</div>
<div class="h">Sampayutta</div>
<div class="q" id="p_36P1_978"> <div class="divNumber">297.</div> <div class="p">
<span class="pN">978</span>Kusalo dhammo kusalassa dhammassa sampayuttapaccayena paccayo—  kusalo eko khandho tiṇṇannaṃ khandhānaṃ sampayuttapaccayena paccayo. Tayo khandhā ekassa khandhassa sampayuttapaccayena paccayo. Dve khandhā dvinnaṃ khandhānaṃ sampayuttapaccayena paccayo. (1) </div>
</div>
<div class="q" id="p_36P1_979"> <div class="p">
<span class="pN">979</span>Akusalo dhammo akusalassa dhammassa sampayuttapaccayena paccayo—  akusalo eko khandho tiṇṇannaṃ khandhānaṃ sampayuttapaccayena paccayo. Tayo khandhā ekassa khandhassa sampayuttapaccayena paccayo. Dve khandhā dvinnaṃ khandhānaṃ sampayuttapaccayena paccayo. (1) </div>
</div>
<div class="q" id="p_36P1_980"> <div class="p">
<span class="pN">980</span>Abyākato dhammo abyākatassa dhammassa sampayuttapaccayena paccayo—  vipākābyākato kiriyābyākato eko khandho tiṇṇannaṃ khandhānaṃ sampayuttapaccayena paccayo. Tayo khandhā ekassa khandhassa sampayuttapaccayena paccayo. Dve khandhā dvinnaṃ khandhānaṃ sampayuttapaccayena paccayo. Paṭisandhikkhaṇe vipākābyākato eko khandho tiṇṇannaṃ khandhānaṃ sampayuttapaccayena paccayo. Tayo khandhā ekassa khandhassa sampayuttapaccayena paccayo. Dve khandhā dvinnaṃ khandhānaṃ sampayuttapaccayena paccayo. (1) </div>
</div>
</html>
