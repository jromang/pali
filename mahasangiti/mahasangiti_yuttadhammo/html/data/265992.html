<html>
<div class="i"> Hetu</div>
<div class="h">Hetugocchaka, Kusalattika</div>
<div class="h">Nahetusahetukaduka, Kusalattika</div>
<div class="h">Abyākatapada</div>
<div class="h">Paṭiccādivāra</div>
<div class="h">Paccayacatukka</div>
<div class="h">Hetu</div>
<div class="q" id="p_39P3_1455"> <div class="divNumber">97.</div> <div class="p">
<span class="pN">1455</span>Nahetuṃ sahetukaṃ abyākataṃ dhammaṃ paṭicca nahetu sahetuko abyākato dhammo uppajjati hetupaccayā. Nahetuṃ sahetukaṃ abyākataṃ dhammaṃ paṭicca nahetu ahetuko abyākato dhammo uppajjati hetupaccayā. Nahetuṃ sahetukaṃ abyākataṃ dhammaṃ paṭicca nahetu sahetuko abyākato ca nahetu ahetuko abyākato ca dhammā uppajjanti hetupaccayā. (3) </div>
</div>
<div class="q" id="p_39P3_1456"> <div class="p">
<span class="pN">1456</span>Nahetuṃ ahetukaṃ abyākataṃ dhammaṃ paṭicca nahetu ahetuko abyākato dhammo uppajjati hetupaccayā…  tīṇi. </div>
</div>
<div class="q" id="p_39P3_1457"> <div class="p">
<span class="pN">1457</span>Nahetuṃ sahetukaṃ abyākatañca nahetuṃ ahetukaṃ abyākatañca dhammaṃ paṭicca nahetu sahetuko abyākato dhammo uppajjati hetupaccayā…  tīṇi. (Saṃkhittaṃ.) </div>
</div>
<div class="q" id="p_39P3_1458"> <div class="divNumber">98.</div> <div class="p">
<span class="pN">1458</span>Hetuyā nava, ārammaṇe cattāri, adhipatiyā pañca…pe…  purejāte āsevane dve, kamme nava, vipāke nava…pe…  avigate nava. (Saṃkhittaṃ.) </div>
</div>
</html>
