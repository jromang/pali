<html>
<div class="i">1.2.1.9 Ādittasutta</div>
<div class="h">Khandhasaṃyutta</div>
<div class="h">Majjhimapaṇṇāsaka</div>
<div class="h">Upayavagga</div>
<div class="h">Ādittasutta</div>
<div class="q" id="p_13S3_321"> <div class="divNumber">61.</div> <div class="p">
<span class="pN">321</span>Sāvatthinidānaṃ. “Rūpaṃ, bhikkhave, ādittaṃ, vedanā ādittā, saññā ādittā, saṅkhārā ādittā, viññāṇaṃ ādittaṃ. Evaṃ passaṃ, bhikkhave, sutavā ariyasāvako rūpasmimpi nibbindati, vedanāyapi…  saññāyapi…  saṅkhāresupi…  viññāṇasmimpi nibbindati. Nibbindaṃ virajjati; virāgā vimuccati. Vimuttasmiṃ vimuttamiti ñāṇaṃ hoti. ‘Khīṇā jāti, vusitaṃ brahmacariyaṃ, kataṃ karaṇīyaṃ, nāparaṃ itthattāyā’ti pajānātī”ti. </div>
</div>
<div class="CENTER" id="p_13S3_322">
<span class="pN">322</span>Navamaṃ.</div>
</html>
