<html>
<div class="i">1.4.2.3 Ajjhattaaniccachandarāgasutta</div>
<div class="h">Saḷāyatanasaṃyutta</div>
<div class="h">Catutthapaṇṇāsaka</div>
<div class="h">Saṭṭhipeyyālavagga</div>
<div class="h">Ajjhattaaniccachandarāgasutta</div>
<div class="q" id="p_13S4_892"> <div class="divNumber">170.</div> <div class="p">
<span class="pN">892</span>“Yaṃ, bhikkhave, aniccaṃ, tatra vo chandarāgo pahātabbo. Kiñca, bhikkhave, aniccaṃ? Cakkhu, bhikkhave, aniccaṃ; tatra vo chandarāgo pahātabbo…pe…  jivhā aniccā; tatra vo chandarāgo pahātabbo…pe…  mano anicco; tatra vo chandarāgo pahātabbo. Yaṃ, bhikkhave, aniccaṃ, tatra vo chandarāgo pahātabbo”ti. </div>
</div>
</html>
