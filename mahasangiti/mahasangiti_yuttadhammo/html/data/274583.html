<html>
<div class="i">1.13.3 Āsavasutta</div>
<div class="h">Maggasaṃyutta</div>
<div class="h">Esanāvagga</div>
<div class="h">Āsavasutta</div>
<div class="q" id="p_14S5_314"> <div class="divNumber">163.</div> <div class="p">
<span class="pN">314</span>“Tayome, bhikkhave, āsavā. Katame tayo? Kāmāsavo, bhavāsavo, avijjāsavo—  ime kho, bhikkhave, tayo āsavā. Imesaṃ kho, bhikkhave, tiṇṇannaṃ āsavānaṃ abhiññāya pariññāya parikkhayāya pahānāya…pe…  ayaṃ ariyo aṭṭhaṅgiko maggo bhāvetabbo”ti. </div>
</div>
<div class="CENTER" id="p_14S5_315">
<span class="pN">315</span>Tatiyaṃ.</div>
</html>
